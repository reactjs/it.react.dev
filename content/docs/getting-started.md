---
id: getting-started
title: Primi Passi
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Questa pagina offre una panoramica sulla documentazione di React e sulle risorse correlate.

**React** è una libreria JavaScript per lo sviluppo d'interfacce utente. Impara cos'è React cominciando dalla [nostra homepage](/) o [dal tutorial](/tutorial/tutorial.html).

---

- [Prova React](#try-react)
- [Impara React](#learn-react)
- [Rimanere Aggiornati](#staying-informed)
- [Documentazione Versionata](#versioned-documentation)
- [Manca Qualcosa?](#something-missing)

## Prova React {#try-react}

React è stato progettato sin dal principio per la sua graduale adozione, per questo **puoi utilizzare quel poco o quel tanto di React di cui hai bisogno.** Se vuoi avere un assaggio di React, aggiungere un po' di interattività ad una semplice pagina HTML, o se vuoi cominciare lo sviluppo di un'intera app complessa basata su React, i link in questa sezione ti aiuteranno nei primi passi.

### Online Playgrounds {#online-playgrounds}

Se ti interessa giocare con il codice React, puoi utilizzare uno dei "Parchi Giochi" disponibili online. Prova un template "Hello World" su [CodePen](codepen://hello-world), [CodeSandbox](https://codesandbox.io/s/new) o [Glitch](https://glitch.com/edit/#!/remix/starter-react-template).

Se invece preferisci utilizzare il tuo editor di testo, puoi [scaricare questo file HTML](https://raw.githubusercontent.com/reactjs/reactjs.org/master/static/html/single-file-example.html), modificarlo ed aprirlo nel tuo browser dal tuo filesystem. Dato che viene eseguita una lenta trasformazione del codice a runtime, raccomandiamo l'uso di questa modalità solo per semplici demo.

### Aggiungere React ad un Sito {#add-react-to-a-website}

Puoi [aggiungere React ad una pagina HTML in in minuto](/docs/add-react-to-a-website.html). Potrai a quel punto espandere la sua presenza o mantenerlo confinato in pochi widgets isolati.

### Creare una Nuova App React {#create-a-new-react-app}

Quando si deve incominciare un nuovo progetto React, [una semplice pagina HTML con script tags](/docs/add-react-to-a-website.html) potrebbe ancora essere la migliore opzione. Richiede solo un minuto per il setup!

Man mano che la tua applicazione cresce, potresti voler considerare un setup più integrato. Esistono [diverse toolchains JavaScript](/docs/create-a-new-react-app.html) che raccomandiamo per lo sviluppo di applicazioni più complesse. Ognuna di esse può funzionare con poche impostazioni oppure senza dover impostare nulla permettendoti di ottenere tutti i vantaggi del ricco ecosistema di React.

## Impara React {#learn-react}

Le persone che si avvicinano a React hanno background e stili di apprendimento differenti. A prescindere dal fatto che tu preferisca un approccio più teorico o pratico, speriamo che questa sezione ti sia di aiuto.

* Se preferisci **imparare facendo**, inizia dal nostro [tutorial pratico](/tutorial/tutorial.html).
* Se preferisci **imparare i concetti passo passo**, inizia dalla nostra [guida ai concetti principali](/docs/hello-world.html).

Come ogni nuova tecnologia, anche React ha una curva di apprendimento. Con la pratica ed un po' di pazienza, lo imparerai fino in fondo, *garantito*.

### Primi Esempi {#first-examples}

L'[Homepage di React](/) contiene alcuni piccoli esempi di codice, affiancati da un editor in tempo reale. Anche se non sai nulla riguardo React, prova a cambiare qualcosa nel codice per vedere che effetto ha nel risultato.

### React per i Principianti {#react-for-beginners}

Se ritieni che la documentazione di React vada troppo veloce per i tuoi gusti, dai uno sguardo a questa [panoramica di React scritta da Tania Rascia](https://www.taniarascia.com/getting-started-with-react/). Essa dà una introduzione sui concetti di React più importanti in modo dettagliato e semplice. Quando hai finito, prova di nuovo con la nostra documentazione!

### React per i Designers {#react-for-designers}

Se hai un background in design, [queste risorse](https://reactfordesigners.com/) sono un ottimo punto di partenza.

### Risorse JavaScript {#javascript-resources}

La documentazione di React assume un po' di familiarità con la programmazione nel linguaggio JavaScript. Non hai bisogno di essere un esperto, ma è più difficile imparare React e JavaScript contemporaneamente.

Ti raccomandiamo di dare un'occhiata a [questa panoramica su JavaScript](https://developer.mozilla.org/it/docs/Web/JavaScript/Una_reintroduzione_al_JavaScript) per verificare il tuo livello di conoscenza. Ti richiederà tra 30 minuti ed un'ora per completarla ma alla fine ti sentirai più confidente nell'apprendimento di React.

>Suggerimento
>
>Ogni qual volta troverai che qualche concetto in JavaScript non ti sia chiaro, [MDN](https://developer.mozilla.org/it/docs/Web/JavaScript) e [javascript.info](https://javascript.info/) sono degli ottimi siti da visitare. Esistono anche [forum di supporto della comunità](/community/support.html) dove puoi chiedere aiuto.

### Tutorial Pratico {#practical-tutorial}

Se preferisci **imparare facendo,** dà uno sguardo al nostro [tutorial pratico](/tutorial/tutorial.html). In esso, sviluppiamo un gioco tic-tac-toe (tris) in React. Potresti avere la tentazione di non seguire il tutorial perché normalmente non sviluppi giochi -- ma dagli una possibilità. Le tecniche che imparerai nel tutorial sono fondamentali per la costruzione di *ogni* app in React, impararle ti darà una comprensione molto più profonda.

### Guide Passo-Passo {#step-by-step-guide}

Se preferisci **imparare i concetti passo dopo passo,** la nostra [guida ai concetti principali](/docs/hello-world.html) è il posto migliore per cominciare. Ogni nuovo capitolo in essa si basa sui concetti introdotti nei capitoli precedenti facendo sì che non ti perderai nulla via via che prosegui.

### Pensare in React {#thinking-in-react}

Molti utilizzatori di React danno molto credito alla lettura di [Pensare in React](/docs/thinking-in-react.html) come il momento in cui hanno "fatto pace" con React. Probabilmente si tratta della più vecchia guida a React ma è ancora del tutto rilevante.

### Corsi Raccomandati {#recommended-courses}

Alcuni talvolta trovano che libri di terze parti e videocorsi siano di maggiore aiuto rispetto alla documentazione ufficiale. Manteniamo [una lista delle risorse comunemente raccomandate](/community/courses.html), alcune delle quali sono gratuite.

### Concetti Avanzati {#advanced-concepts}

Una volta che hai imparato i [concetti principali](/docs/hello-world.html) ed utilizzato React per un po', potrai trovare interessanti alcuni temi più avanzati. Questa sezione ti introdurrà alle funzioni più potenti ma meno utilizzate in React come [context](/docs/context.html) e [refs](/docs/refs-and-the-dom.html).

### API di Riferimento {#api-reference}

Questa sezione della documentazione è utile quando devi imparare in dettaglio una specifica API di React. Ad esempio, [l'API di riferimento di `React.Component`](/docs/react-component.html) offre dettagli su come funziona `setState()` e su per cosa e come, i vari metodi di lifecycle, possono essere utilizzati.

### Glossario e FAQ {#glossary-and-faq}

Il [glossario](/docs/glossary.html) contiene una panoramica dei temini più comuni che troverai nella documentazione di React. Esiste anche una sezione con le FAQ (domande frequenti) dove potrai trovare brevi domande e risposte riguardo i temi più comuni, inclusi [creare richieste AJAX](/docs/faq-ajax.html), [stato dei componenti](/docs/faq-state.html) e [struttura dei file](/docs/faq-structure.html).

## Rimanere Aggiornati {#staying-informed}

Il [blog di React](/blog/) è la fonte ufficiale per gli aggiornamenti dal team di React. Ogni annuncio importante, incluse note di rilascio o di obsolescenza, verranno postate qui inizialmente.

Puoi inoltre seguire l'[account @reactjs](https://twitter.com/reactjs) su Twitter, ma non ti perderai nulla di essenziale leggendo solo il blog.

Non tutte le release di React meritano un blog post, potrai comunque trovare la lista dei cambiamenti per ogni release [nel file `CHANGELOG.md` nella repository di React](https://github.com/facebook/react/blob/master/CHANGELOG.md), oltre che nella pagina [Releases](https://github.com/facebook/react/releases).

## Documentazione Versionata {#versioned-documentation}

Questa documentazione riflette sempre l'ultima versione stabile di React. A partire da React 16, puoi trovare le vecchie versioni della documentazione in una  [pagina separata](/versions). Nota che la documentazione per le versioni precedenti viene salvata al momento del rilascio, non riceve più aggiornamenti in seguito.

## Manca Qualcosa? {#something-missing}

Se ritieni che la documentazione abbia delle lacune, oppure se trovi che alcune parti non siano chiare, per favore [crea una issue nel repository della documentazione ](https://github.com/reactjs/it.reactjs.org/issues/new) con i tuoi suggerimenti, oppure invia un tweet all'account [@reactjs](https://twitter.com/reactjs). Adoriamo ricevere feedback!
